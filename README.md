# Descrizione
Repository per il progetto di Ingegneria del Software al quale hanno contribuito [@Angelorium](https://github.com/Angelorium), [@FarInHeight](https://github.com/FarInHeight) e [@andrimega](https://github.com/andrimega).
## Tesina
Si richiede la progettazione di un software per il supporto ad un’azienda farmaceutica. Le specifiche
di seguito espresse sono da considerarsi come minime per la tesina in oggetto e possono essere
estese dallo studente qualora questo non violi la natura e l’intento del software richiesto. Lo
studente, durante la stesura del progetto, deve dimostrare capacità di interazione con il
committente e con i membri del suo gruppo al fine di estendere o integrare, se necessario, le
specifiche riportate di seguito.
Descrizione generale del sistema
Si richiede di progettare e sviluppare un software di gestione integrata della produzione,
stoccaggio e vendita di farmaci di un’azienda farmaceutica.
Il sistema gestisce tutte le informazioni riguardanti i farmaci prodotti che possono essere venduti a
una catena di farmacie a cui l’azienda è affiliata. Il sistema supporta anche la prenotazione dei
farmaci.
Un farmaco ha un nome, un principio attivo ed una scadenza, il sistema deve gestire queste
informazioni durante tutto il processo produttivo.
Una farmacia fa un contratto di acquisto periodico dei farmaci (o simili) da banco. Il sistema
contemporaneamente gestisce il carico, lo scarico e gli ordini in modo che la farmacia non sia mai
sprovvista per ogni categoria di farmaci.
Farmaci particolari, non da banco, vengono ordinati periodicamente dalla farmacia ed anche per
questi il sistema gestisce carico e scarico.
In fase di prenotazione di un farmaco da parte di una farmacia, il sistema verifica che la/le scadenze
dei farmaci nel magazzino dell’azienda non siano inferiori a due mesi dalla data di prenotazione ed
in tal caso deve essere emesso un avviso e attesa la conferma del farmacista prima che la
prenotazione sia registrata.
Un farmaco (o un lotto) ha una data di consegna e l’ordine non può essere annullato o modificato
nei due giorni precedenti la consegna. Un corriere consegna i farmaci alla data prevista ed è
provvisto di un dispositivo portatile sul quale il farmacista firma l’avvenuta consegna. A consegna
avvenuta il farmacista carica i prodotti nel sistema che effettua quindi il carico merci.
Alle ore 20:00 del giorno della consegna merce, se il farmacista non ha caricato i farmaci previsti in
consegna per quel giorno, il sistema mostra a video un avviso. Il farmacista può confermare la
consegna di tutto o parte dell’ordine ed in quest’ultimo caso l’azienda farmaceutica viene allertata.
Il giorno dopo un addetto dell’azienda chiamerà la farmacia per accordarsi sulla procedura da
mettere in atto e la attuerà tramite il sistema. 
\
\
NOTE:
- Si ricorda che da specifiche NON è richiesta un’applicazione web o una particolare architettura, gli
studenti dovranno condurre la fase di analisi senza far riferimento ad una particolare architettura né
ipotizzare soluzioni specifiche.
